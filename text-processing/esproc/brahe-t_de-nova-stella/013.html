
---
title: "Hyldestdigt af Anders Sørensen Vedel"
weight: 13
---

<div class="text-container">
   <h1></h1>
   <div class="opener"><span class="legacy-page-break"><span class="page-break-mark" title="A L5v">|</span></span><span class="legacy-page-break"><span class="page-break-mark" title="TBOO I.71">|</span></span>IN MATHEMATICAM NOVÆ STELLÆ CONTEMPLATIONEM, FACTAM A IUUENE
      NOBILIUM DOCTISSIMO et DOCTORUM NOBILISSIMO, THYCONE<button id="App606" type="button" class="btn btn-outline-secondary btn-sm" data-container="body" data-toggle="popover" data-template="<div class='popover' role='tooltip'&gt;<div class='arrow'&gt;</div&gt;<h3 class='popover-header'&gt;</h3&gt;<div class='popover-body'&gt;</div&gt;</div&gt;" data-placement="auto" data-html="true" data-content="THYCONE]  <em&gt; E</em&gt;, TYCHONE <em&gt;TBOO</em&gt;&#xA;          {{% textual-criticism/see_sources %}}" data-title="{{% textual-criticism/headline %}}606">A</button> BRAHE OTTHONIDE.</div>
   <div class="poetry italics">
      <div class="verse-line">CŒLORUM illustre augmentum, NOVA STELLA, quid affert?</div>
      <div class="verse-indent">Fatorum Vates conscie quæso refer?</div>
      <div class="verse-line">Legibus, Ingenijs, Sacris, Regnisque, Monarchis, </div>
      <div class="verse-indent">(Eloquar an sileam?) fax ea, flamma vorax.</div>
      <div class="verse-line">Fax diros populis atque vrbibus ista minatur</div>
      <div class="verse-indent">Ardores Martis Mulciberisque Dej.</div>
      <div class="verse-line">Nec simile ostentum, ostento huic, prior audijt ætas,</div>
      <div class="verse-indent">Nec similes motus, motibus hisce tulit.</div>
      <div class="verse-line">Macti Animi Heroes, qui tam bene congrua nostro</div>
      <div class="verse-indent">Detegitis cœli Mystica fata, foro.</div>
      <div class="verse-line">Sacra noua, Leges frange, oppida dirue, Bello</div>
      <div class="verse-indent">Exhauri populos, Fulmine tange domos.</div>
      <div class="verse-line">Extingue Ingenia, expolia sua regna Monarchis,</div>
      <div class="verse-indent">Aut nouus, aut nullus postea Mundus erit.</div>
      <div class="verse-line">Scilicet hæc toties monuit sacra pagina, magno</div>
      <div class="verse-indent">Explenda aduentu, maxime CHRISTE, tuo.</div>
      <div class="verse-line">Mundi etenim facies rugas abstersa seniles,</div>
      <div class="verse-indent">Est flammis decorj restituenda nouo.</div>
      <div class="verse-line">Monstrauit ceu quondam, humilis cunabula Christj,</div>
      <div class="verse-indent">Aëre dux humilis, præuia Stella Magis:</div>
      <div class="verse-line">Sic celsam exelsum, Stellam monstrare Triumphum</div>
      <div class="verse-indent">Christj aduenturi, crescere multa iubent.</div>
      <div class="verse-line">Quem iuuet has vitiis leprosas, sanguine fœdas,</div>
      <div class="verse-indent">Labe ruinosas porro habitare casas?</div>
      <div class="verse-line">Luce noua, LVX NOSTRA, nouam super æthera Lucem</div>
      <div class="verse-indent">Spondet, adest cœlis Ignea Triplicitas.</div>
      <div class="verse-line">Haud retro ad veteres vestigia vertite sordes,</div>
      <div class="verse-indent">Ne fatui incrustet vos mala forma Salis.</div>
      <div class="verse-line">Exite, exite, Ægyptum , Babylona, Sodomam;</div>
      <div class="verse-indent">Promittit CANAAN, hæc noua Stella, nouam.</div>
   </div>
</div>