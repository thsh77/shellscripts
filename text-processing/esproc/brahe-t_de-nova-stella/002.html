
---
title: "Hyldestdigt af by Hans Frandsen"
weight: 2
---

<div class="text-container">
   <h1><span class="legacy-page-break"><span class="page-break-mark" title="TBOO I.3">|</span></span><span class="legacy-page-break"><span class="page-break-mark" title="TBOO I.4">|</span></span><span class="legacy-page-break"><span class="page-break-mark" title="A :1v">|</span></span>ANTIQVÆ NOBILITATIS <br>SPLENDORE, ET MULTIPLICI ERUDITIONE,
      IUUENI CLARO, <br>TYCHONI BRAHE OTTHONIDJ, DOMINO DE <br>KNUDSDORP, AMICO
      OBSERUANDO</h1>
   <div class="poetry italics">
      <div class="verse-line">DVCERE præclarum claris maioribus ortum, </div>
      <div class="verse-indent">Non est præcipuus Nobilitatis honos: </div>
      <div class="verse-line">Hoc, aliunde tuis accedit honoribus, altum</div>
      <div class="verse-indent">Virtutis culmen quisquis adire paras. </div>
      <div class="verse-line" data-num="5">Ast Mentem radijs Virtutum tingere sacris, </div>
      <div class="verse-indent">Est proprium veræ Nobilitatis opus. </div>
      <div class="verse-line">Macte animo, Tycho, veteris quem stemmata Gentis, </div>
      <div class="verse-indent">Quem solers Animus, commoda bina, beant. </div>
      <div class="verse-line">BRAHORVM quid enim , et BILDORVM sanguine claro, </div>
      <div class="verse-indent" data-num="10">Fert magis antiquum Danica Nobilitas. </div>
      <div class="verse-line">His generosa tui generis primordia ducens, </div>
      <div class="verse-indent">Ingenij superas Nobilitate Genus: </div>
      <div class="verse-line">Diuinæ latices hausisti Palladis omnes, </div>
      <div class="verse-indent">Triuisti studijs tempus et omne bonis. </div>
      <div class="verse-line" data-num="15">Ergo age, quid dubitas doctis committere chartis, </div>
      <div class="verse-indent">Quæ sunt Ingenio scripta profecta tuo? </div>
      <div class="verse-line">Crede mihi, cumulus veniet tibi magnus honorum, </div>
      <div class="verse-indent">Iudicium quando Posteritatis eris. </div>
      <div class="verse-line">Tunc tua tolletur multum super æthera Virtus, </div>
      <div class="verse-indent" data-num="20">Vt vicit reliquas, hæc noua STella, faces. </div>
   </div>
   <p class="closer center">JOHANNES FRANCISCUS RIPENSIS, <br>PHILOSOPHIÆ ET MEDICINÆ
      <br>DOCTOR.</p>
</div>