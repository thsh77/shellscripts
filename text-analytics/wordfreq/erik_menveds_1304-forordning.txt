Diplomatarium Danicum 2. rk. V., nr. 310

Nyborg 1304. 13. marts

Constitucio Erici ad Noriwciam.

Ericus dei gratia Danorum Slauorumque rex Noriutiam inhabitantibus
salutem et gratiam. ♦ Noueritis quod cum melioribus regni nostri in
parlamento Nyburgh celebrato de singulis regni partibus congregatis
inter cetera tangentia nos et regnum super infrascriptis specialiter
tractauimus et eadem concorditer acceptauimus et de eorum consilio et
consensu statuimus ut ab omnibus et singulis undique infra regni nostri
terminos generaliter et inuiolabiliter obseruentur. ♦ \<1\> Primo
uidelicet de expeditione ordinatum est quod omnium et singulorum omnibus
et singulis redditibus computatis de singulis redditibus decem milium
marcharum ematur unus coggo: quinquaginta lastas portare ualens. et
expediatur cum hominibus et expensis sedecim septimanarum. marcha annone
pro decem marchis denariorum et lagena butiri pro octo marchis
computetur. ♦ Eciam sciatur quod omnes quærsætæmæn annis quibus
indicitur et exibit expeditio naualis sicut ceteri alii faciant de bonis
suis et eo tempore pro suis solutionibus quærsætæ supportati et liberi
habeantur. ♦ Ad inquirendum autem computandum et scribendum cuiuslibet
redditus apud uos deputati sunt in Ripensi diocesi †et domini† domini
Cristiernus Ripensis episcopus Nicolaus Lendy et Claus Speck. in
Harthæsysel Nicholaus Hee et Hesbernus Aghyss*un* assumptis secum quos
uoluerint. in Almyndsysel et Jalingsysel Tuko Pæt*er*ss*un* et Iohannes
Stauærskough cum prepositis ibidem. in diocesi Wibergensi domini
episcopus Petrus Thordo Litle. Nicholaus Hughinss*un*. Petrus Muly et
Iohannes Nickelss*un* de Kaas. In diocesi Arusiensi domini episcopus
Iohannes Sweno Rusticus Nicholaus Brock Benedictus Billugh Thommess*un*.
in diocesi Burglanensi domini prepositus Iohannes de Oerby cantor Petrus
Petrus Saxiss*un*. Gunnulphus Swenss*un* Iohannes Gunnyss*un* Iohannes
Nyst et Iohannes Nickelss*un* de Yrthingh. ♦ \<2\> De emptione panni
ordinatum est et statutum. quod quilibet pannus Gandauus integer ematur
pro xl marchis denariorum et ulna pro marcha\\ pannus Ypærsk pro xxxvi
marchis et ulna pro vii oris\\ pannus Popærst pro decem et octo marchis
ulna pro x solidis\\ pannus Nyuælst pro xviii marchis ulna pro ½
marcha\\ pannus Auærst pro ix marchis ulna pro viii solidis\\ pannus
Thornist pro xviii marchis ulna pro tribus oris\\ pannus thyuk sayn pro
xiii marchis ulna pro octo solidis\\ pannus Orthingburgh et Brygist pro
xxiiii marchis ulna pro xvi solidis. inhibitum est etiam ne panni alii
preter predictos uidelicet Braband Ængilsk et langla\<k\>een seu alii
particulariter et cum ulna mensurandi uendantur sine nostra licentia uel
presentia aduocati et consulum una qualibet ulna per eos debite prius
extimata. ♦ Quicunque statutum istud et ordinationem transgrediens
carius uendiderit emptori pro qualibet ulna quam emerat dimidiam marcham
denariorum et nobis xl marchas soluere teneatur. ♦ Aduocatus uero si
remissus fuerit uel supportauerit cum aliquo de premissis omni exactione
regia perpetuo careat et in xl marchis nobis soluendis nichilominus
puniatur. ♦ Incausatus insuper aliquis de premissis cum xii discretis
per aduocatum nominandis exceptis aduersariis publicis se defendat. ♦
\<3\> De monetis ut inferius tangitur est statutum quod innouatio monete
priusquam in proximo generali placito cuiuslibet terre ante festum beati
Michaelis nullatenus publicetur sicuti monetarius capitis sui amissionem
uoluerit euitare. ♦ Inhibitum est etiam ne aliquis post innouationem
monete publicatam ut est dictum ab ipso die innouationis usque ad festum
assumptionis beate uirginis proxime sequens: cum ueteribus denariis
quidquam emat sicut amissionem ipsorum denariorum et omnium eorum que
secum tulerit et habuerit duxerit euitandam. ♦ Mandatum est etiam
omnibus aduocatis specialiter et iniunctum ut denarios quos percipient
de certis redditibus regalibus uel excessibus quorumcunque ad ius regium
spectantibus de moneta tunc instantis anni et nulla alia recipiant. ♦ Si
secus fecerint exactione regia careant et nobis in xl marchis
nihilominus teneantur incausati eciam de predictis iuramento cognatorum
suorum si docer contra eos non poterit si negauerint se defendant. ♦
Ceteri incausati de emptione cum ueteribus denariis solo iuramento
corporali suo manu ad sanctos leuata quod hoc non fecerint uel denarios
ignorauerint esse ueteres se defendant. ♦ Iniunctum est etiam prelatis
et mandatum clericis et laicis quibuscunque et cuiuscunque status
existant ne redditus suos de sua familia in denariis ueteribus recipiant
aliquatenus siue leuent sicut indignationem regiam contra se noluerint
grauius prouocare. ♦ Collectores etiam denariorum expeditionalium
quicunque nostro fuerint nomine deputati facient illud idem de moneta
solummodo anni tunc instantis et nulla alia recepturi. ♦ \<4\> De
interfectione hominum statutum est quod quicunque alium interfecerit et
emendam firmauerit uel per ueridicos uel denominationem conuictus ad
exsoluendum pro interfecto emendam ipsam totam et integram de suo
proprio solus soluat nullam contributionem seu subsidium quod stuth
dicitur de suis cognatis pro dicta emenda soluenda aliquatenus
recepturus. ♦ In ipsius etiam solutione emende firmate uel ad cuius
solutionem emende conuictus est si defecerit uel non suffecerit debita.
sibi seruentur laugdagh infra que si non satisfecerit tempore debito et
in legibus patrie contento postea predecretus pace priuatus tanquam
conuictus per ueridicos habeatur. ♦ Si uero aliquis interficiens alium
suo commisso exigente: pace priuatus per ueridicos subterfugit nunc
sicut prius per propinquiores cognatos paternes et maternos
interfectoris cognatis interfecti duo ættæsaal exsoluantur et cum hoc
cognati interfectoris ratione illius facti ab omnibus insidiis omnium
cognatorum interfecti. liberi sint et penitus excusati. ♦ Siquis autem
statuti huius transgressor in cognatos interfectoris uel ipsorum aliquem
presumpserit in aliquo uindicare secundum uindicte quantitatem et
qualitatem tanquam in innocentem operando districtius puniatur. ♦
Uindicans etiam quicunque fuerit si interfecerit uel mutilauerit talis
pene simili subiacebit sed in interfectorem liceat uindicare. ♦ \<5\> De
tuitionum receptione ordinatum est et statutum quod nullus cuiuscunque
etiam conditionis tuitionem alterius in aliqua causa recipere presumat
nisi de sua familia propria existentis uel in terris suis residentis uel
quod passus iniuriam legitimis obstantibus impedimentis nimia uidelicet
paupertate senio et aliis corporis debilitatibus. causam suam per se non
sufficit prosequi neque ualet in quibus casibus iniuriam passorum
propinquioribus conceditur ipsorum tuitione recepta causas suas prosequi
ne predicti debiles iure suo propter dictorum impedimentorum exigentiam
defraudentur. ♦ Decernitur etiam et statuitur\\ quicquid per ueridicos
et neffningos ac alios quoscunque in singulis causis in quibus aliquorum
uel alicuius recepta est tuitio exceptis debilium casibus actum fuerit
irritum et inane. ♦ Et ipsi ueridici neffningi et alii quicunque
decernentes seu iurantes in talibus causis pro suis boszloet et secundum
leges patrie satisfaciant tanquam conuicti legaliter et cassati. ♦
Statutum est etiam quod quicunque tuitionem alicuius contra premissa
susceperit in xl marcbis nobis soluendis se nouerit puniendum. ♦ \<6\>
De deductione polidrorum ordinatum est et admissum quod deferri in
posterum poterunt extra regnum\\ ita tamen quod pro quolibet polidro
extra regnum deducendo sex sterlingi nomine thelonei exsoluantur ne
ipsum nostrum theloneum quod propter uilitatem monete pro maiore parte
minoratum est totaliter destruatur. ♦ Infra limites regni si non
deducantur extra regnum pro eisdem soluantur antiqua debita et consueta.
♦ \<7\> De legibus scriptis in Thordone ordinatum est quod dominus
Ripensis episcopus Cristiernus assumptis secum dominis Gunnulpho
Swenss*un* Swenone Rusticus Thordone Litlæ et Nicolao Brock ipsas de
Latino in Dacum extrahi faciat et transferri: et translatas in scriptis
singulis partibus dari ut considerent et eligant utiliores quas
uoluerint et petierint confirmari quas etiam nos considerato que nobis
corone nostre et communitati regni necessarie fuerint anno futuro in
celebratione parlamenti proximi confirmari faciemus. ♦ Interim eciam
communitas Dacie legibus prius habitis perfruatur. ♦ \<8\> De literis et
priuilegiis que handfæst dicuntur promissum est quod cum ipsa priuilegia
per se uel eorum certa transscripta fuerint presentata omnia et singula
que corone regni et communitati proficua fuerint et utilia deo autem et
iuri non contraria stabilia habeantur. ♦ \<9\> De aduocatis ordinatum
est quod alicui aliquam inferre iniuriam non presumant quod si fecerint
iniuriam passo quicunque sit ita secundum leges satisfaciant sicuti sibi
ab eodem uellent fieri uersa uice. et pene nomine aduocaciis suis
careant in futurum specialiter autem mandatum est omnibus aduocatis
circa Lymfyorth ne durantibus treugis impediant aliquem cuiuscunque
conditionis ligna ad aliquas partes deferentem. ♦ \<10\> Inhibitum est
etiam ne gubernatores salarium quod hæstælæghæ dicitur nisi tempore
expeditionis recipiant quoquomodo. ♦ \<11\> Inhibitum est insuper ne
aliquis cuiuscunque status hospitetur apud aliquem indiscrete et minime
apud monasteria et clericos: quod si aliquis fecerit uel de hoc non
cauerit in futurum ipsum exigente communi clamore communitatis que ex
talibus hospitalitatibus nimium pregrauatur in parlamento anno futuro
celebrando publicabimus nominatim ac eorum exigente demerito et communi
infamia: deliberato cum regni melioribus super hoc: ipsos grauius
puniemus ut eoram pena infamia et schandalum aliis transeat in exemplum.
♦ \<12\> Inhibitum est omnibus eciam ne aliquis aduocatus passis
naufragium uel eorum alicui iniuriari presumat in bonis aut personis
sicuti amissionem capitis uoluerit euitare. ♦ Nullus ergo cuiuscunque
conditionis aut status contra premissa uel ipsorum aliquid contraire seu
ordinationem nostram huiusmodi quomodolibet infringere presumat
aliquatenus in futurum sicut non solum penis suprascriptis ut
premittitur subiacere uoluerit sed et ultionem sentire maiestatis regie
grauiorem. ♦ In cuius rei testimonium sigillum nostrum presentibus est
appensum. ♦ Actum et datum in Nyburgh anno domini mccciiii^to^ feria
sexta proxima ante dominicam passionis domini in presentia nostra
testibus consiliariis nostris.
